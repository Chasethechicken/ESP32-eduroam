<!DOCTYPE html>
<html lang="sk">
<head>
	<!-- Primary Meta Tags -->
	<title>ESP32 pripojenie do WiFi siete eduroam - WPA/WPA2 Enterprise</title>
	<meta name="description" content="ESP32 pripojenie do eduroam WiFi siete štandardu WPA/WPA2 Enterprise">
	<meta name="robots" content="index, follow">
	<link rel="icon" type="image/png" href="https://martinius96.github.io/termostat-ethernet/favicon.png">
	<link rel="sitemap" type="application/xml" title="Sitemap" href="../../sitemap.xml" />
	<meta name="google-site-verification" content="UwZZh2EXv3iWUAi_1Z0hLxVCz6ySJ4UdY_BPoLtejwo" />    	
	<meta property='fb:admins' content='100001242570317'>
    	<meta charset="utf-8">
    	<meta name="viewport" content="width=device-width, initial-scale=1">
	<link rel="stylesheet" href="https://maxcdn.bootstrapcdn.com/bootstrap/3.4.1/css/bootstrap.min.css">
    	<script src="https://ajax.googleapis.com/ajax/libs/jquery/3.5.1/jquery.min.js"></script>
    	<script src="https://maxcdn.bootstrapcdn.com/bootstrap/3.4.1/js/bootstrap.min.js"></script>
	<script type="text/javascript">
    		window.smartlook||(function(d) {
    			var o=smartlook=function(){ o.api.push(arguments)},h=d.getElementsByTagName('head')[0];
    			var c=d.createElement('script');o.api=new Array();c.async=true;c.type='text/javascript';
    			c.charset='utf-8';c.src='https://rec.smartlook.com/recorder.js';h.appendChild(c);
    		})(document);
    		smartlook('init', 'db50efe9fff280a17db52b82be221240cbbd3dbe');
	</script>    
	<style>
		table, th, td {
  			border: 1px solid black;
		}
	</style>
</head>
<body>
	<div class="container">
  		<div class="row">
    			<div class="col-sm-12">
				<div class="alert alert-success">
					<strong>Zdrojové kódy pre mikrokontróler ESP32 sú dostupné: </strong><a href="https://github.com/martinius96/ESP32-eduroam">TU v Github repozitári</a>
				</div>	
				<div class="alert alert-danger">
					<strong>Ak ste sketch vyskúšali a pripojenie vám funguje, prosím potvrďte mi to na mail (pomôže aj screenshot zo Serial monitoru): </strong>martinius96@gmail.com
				</div>
<hr>
<center><h1>ESP32 - eduroam</h1></center>
<hr>
<p style = "text-align: justify;">
Sieť eduroam (education roaming) je celosvetová počítačová infraštruktúra, ktorá je
implementovaná vo vedeckej a univerzitnej sfére. Pôvodná myšlienka projektu - siete eduroam
vznikla v Holandsku v roku 2002. Sieť je navrhnutá pre celosvetové využívanie študentmi,
vedeckými pracovníkmi a pedagógmi.
Je tvorená sieťou RADIUS (označenie protokolu, servera používajúceho tento protokol pre
overenie) serverov, ktoré overujú používateľov, ktorí sa chcú do siete pripojiť a využívať služby
internetu a LAN (lokálna sieť - Local Area Network) siete. Táto infraštruktúra RADIUS serverov
sa často označuje aj ako federácia. RADIUS server je zariadenie poskytujúce služby AAA:
autentizácie, autorizácie a tarifikácie (AAA - Authentication, Authorization, and Accounting).
Zariadenie je fyzický prvok siete, ktorý overuje prihlasovacie údaje používateľov, ktorí sa do siete
pripájajú.
Každý používateľ siete eduroam sa vie pripojiť do siete z akejkoľvek organizácie na svete, ktorá je
v projekte eduroam zaradená bez nutnosti meniť konfiguračné nastavenia sieťového profilu. Všetky
prístupové body vysielajú SSID eduroam. Používateľ sa tak
pripája, spôsobom, akoby bol v domácej organizácii. Každá organizácia v sieti eduroam sa musí
prispôsobiť určitým pravidlám, ktoré sú jednoznačne definované, čo umožňuje ich vzájomnú
kompatibilitu.
Každý používateľ siete
eduroam je jednoznačne priradený k svojej organizácii prostredníctvom realmu. Realm je
definovaný v tvare @organizácia.doména. V prípade Technickej univerzity v Košiciach je to realm
@tuke.sk pre študentov, pedagógov i vedeckých pracovníkov.
</p>
<hr>
<p style = "text-align: justify;">
Existujú ešte dva vyžiadané parametre, ktoré sú pri prihlasovaní do WiFi siete
eduroam potrebné. Ak sa používateľ prihlasuje do siete eduroam, musí zadať identitu, ktorá je
tvorená jeho menom, alebo identifikátorom a realmom organizácie. Druhým parametrom, ktorý používateľ pri
prihlasovaní do WiFi siete používa je jeho heslo. Heslo je uložené v databáze v čitateľnej podobe,
alebo vo formáte NTLM hashu.
Tieto spôsoby zadania hesla je možné aplikovať aj na strane klienta snažiaceho sa o prístup do
siete.
V prípade, že sa používateľ prihlasuje do siete eduroam vo vlastnej organizácii, môže použiť len
prihlasovacie meno, nevyžaduje sa identifikátor s realmom. Tento spôsob je však možné aplikovať iba vo vlastnej organizácii, keďže sa z inej
organizácie klient nepripojí, nakoľko neexistuje realm v identite používateľa.
Na Slovensku sieť eduroam prevádzkuje rada univerzít, konektivitu medzi nimi a do internetu
zabezpečuje združenie SANET. 
<hr>
<b>Každý klient pri pripojení do siete eduroam musí prekonať dve fázy:</b>
<li>1. Autentizácia - preukázanie identity a hesla prostredníctvom supplicanta</li>
<li>2. Autorizácia - odpoveď RADIUS servera Povoľ prístup / Zamietni prístup</li>
Ak používateľ zlyhá pri preukázaní identity a hesla, autorizácia sa vykoná s výsledkom zakáž
prístup, klientovi nie je pridelená IP adresa a nemôže využívať služby internetu a LAN siete. Pokus
môže opakovať.
V prípade, že klient, ktorý je autentizovaný a autorizovaný vykonáva zakázanú aktivitu, je možné
zablokovať iba jeho fyzickú MAC adresu prostredníctvom
smerovačov, prípadne realm pre všetkých používateľov danej organizácie prostredníctvom
RADIUS servera. Nakoľko klient môže využiť anonymnú identitu,
organizácia, kde sa klient pripája do siete eduroam nevie meno používateľa, dokáže získať iba tento
identifikačný reťazec z domácej organizácie, avšak vysielanie tohto reťazca nie je nutnosťou.
RADIUS server siete eduroam je v organizáciách najčastejšie v softvérovej konfigurácii
operačného systému Linux Debian s rozšírením FreeRADIUS.
Okrem nastavenia RADIUS serverov na štandard siete eduroam sa vyžaduje aj nastavenie a
overenie dôveryhodných prístupových bodov. Prístupové body obsahujú konfiguráciu s adresou
RADIUS servera, prenosovým protokolom s uloženým reťazcom - vzájomne zdieľaným
tajomstvom. Tento textový reťazec je pre každý prístupový bod iný, avšak musí sa zhodovať s
nastaveným pre daný prístupový bod na strane RADIUS servera.
</p>
 </div>
		</div>
</div>
</body>
</html>
